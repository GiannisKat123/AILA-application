Δικαστήριο (Πολιτικό/Ποινικό):
Διατάξεις: άρθρα 8 του Ν 2251/1994, άρθρα 2, 4, 48επ. ν. 4537/2018,
άρθρο 11 παρ.1 του Ν. 4261/2014, άρθρα 830, 806, 827, 914, 932 ΑΚ και 176 ΚΠολΔ.
Χρόνος τέλεσης πράξης:
Αποτέλεσμα (αθώος, ένοχος):
Σκεπτικό: Ηλεκτρονική απάτη με τη μέθοδο του phishing. Με απάτη τρίτο πρόσωπο πήρε από τον τραπεζικό του λογαριασμό ενάγοντος χρήματα και τα μετέφερε σε άλλον λογαριασμό άλλης τράπεζας. Για την αλίευση των προσωπικών στοιχείων του ενάγοντος ευθύνεται τόσο η εναγόμενη για την πλημμελή θωράκιση των συστημάτων της που θα έπρεπε να  είναι άριστη, όσο και ο ενάγων ο οποίος αθέτησε την υποχρέωσή του να προστατεύει τα στοιχεία του και παράκουσε τις οδηγίες ασφαλείας της εναγόμενης. Ο νόμος 4537/2018 εισάγει αναγκαστικό δίκαιο υπέρ των χρηστών, καθώς σύμφωνα με το άρθρο 103 οι πάροχοι υπηρεσιών πληρωμών απαγορεύεται να παρεκκλίνουν από τις διατάξεις του εις βάρος των χρηστών υπηρεσιών πληρωμών. Κρίνεται ότι πρέπει να διαταχθεί επανάληψη της συζήτησης ώστε να παρασχεθεί κάθε δυνατή απόδειξη, με επιμέλεια και των δύο διαδίκων, κυρίως δε από την πλευρά της εναγόμενης που έχει πρόσβαση στα στοιχεία των συναλλαγών μέσα από τα συστήματά της, αλλά φέρει και το σχετικό βάρος απόδειξης για τον ακριβή χρόνο διεκπεραίωσης της εντολής μεταφοράς των χρημάτων σε κάθε φάση του (αφαίρεση από τον λογαριασμό του ενάγοντος, μεταφορά σε άλλη τράπεζα, μεταφορά στον λογαριασμό του τρίτου προσώπου).
Πραγματικά περιστατικά: Ο ενάγων διατηρεί, με τη σύζυγό του κοινό τραπεζικό λογαριασμό στην εναγόμενη τράπεζα, έχει δε συμφωνήσει και σε διαδικτυακές τραπεζικές συναλλαγές (e-banking). Στις 31-7-2020 ώρα 13.45 ο ενάγων ενημερώθηκε για μεταφορά από τον λογαριασμό του ποσού 3.000€, την οποία όμως δεν είχε ο ίδιος πραγματοποιήσει, αλλά ούτε και η σύζυγός του. Στις 14.05 επικοινώνησε ευθύς με την τηλεφωνική γραμμή της τράπεζας και ανέφερε το περιστατικό, καιαγγέλοντας ότι δεν ήταν δική του κίνηση και ζητώντας την ακύρωσή της, ο δε υπάλληλος της εναγόμενης διαπίστωσε ότι ο ενάγων είχε, 10 μέρες πριν δώσει στοιχεία του σε ψεύτικη ιστοσελίδα, κατόπιν δε τούτου, είχε αλλάξει και ο αριθμός του κινητού μέσω του οποίου γίνονται οι επιβεβαιώσεις για τις μεταφορές
χρημάτων. Του είπε δε, ότι τα χρήματα είναι στην άλλη τράπεζα και θα καταφέρουν λογικά να τα πάρουν πίσω, εφόσον δεν είχαν ήδη περάσει σε λογαριασμό τρίτου. Έκτοτε ο ενάγων δεν είδε κάποια επιστροφή του ποσού στον λογαριασμό του, έκανε πολλές προσπάθειες να λυθεί το θέμα του με την τράπεζα, με κόπο, έξοδα και στενοχώρια, όμως, ουδέν επετεύχθη, αφού τα χρήματα είχαν ήδη μπει σε λογαριασμό τρίτου και η εναγόμενη αρνιόταν την ευθύνη της για τη γενόμενη μεταφορά των χρημάτων.
Πραγματικά περιστατικά: Ο ενάγων διατηρούσε κοινό λογαριασμό με τη σύζυγό του σε τράπεζα και χρησιμοποιούσε υπηρεσίες internet banking. Στις 21.7.2020, τρίτο πρόσωπο εξαπάτησε τον ενάγοντα μέσω phishing (παραπλανητικό sms με σύνδεσμο), αποσπώντας τους τραπεζικούς του κωδικούς. Ο τρίτος, με τα κλεμμένα στοιχεία, αιτήθηκε αλλαγή τηλεφώνου για τη λήψη OTP (κωδικού μίας χρήσης) και την ολοκλήρωση ηλεκτρονικών συναλλαγών. Η τράπεζα ολοκλήρωσε τη διαδικασία αλλαγής με βάση τα σωστά διαπιστευτήρια. Στις 31.7.2020 έγινε μεταφορά 3.000€ από τον λογαριασμό του ενάγοντα σε τρίτο πρόσωπο. Ο ενάγων ενημερώθηκε άμεσα, κάλεσε την τράπεζα και κατήγγειλε την απάτη, όμως δεν επετεύχθη η επιστροφή των χρημάτων. Ο ενάγων ισχυρίζεται ότι η τράπεζα φέρει ευθύνη για πλημμελή προστασία των συστημάτων της, ενώ η τράπεζα υποστηρίζει ότι ακολούθησε τη διαδικασία βάσει των συμφωνημένων μέσων ταυτοποίησης. 
Το δικαστήριο αναγνωρίζει ότι υπάρχει ευθύνη και των δύο πλευρών: της τράπεζας, για ανεπαρκή ασφάλεια και αποτροπή phishing και του ενάγοντα, για αμέλεια στη φύλαξη των προσωπικών του στοιχείων, παρά τις σχετικές προειδοποιήσεις της τράπεζας. Κρίσιμο ζήτημα αποτελεί ο ακριβής χρόνος ολοκλήρωσης της μεταφοράς: αν η τράπεζα είχε ειδοποιηθεί εγκαίρως για την απάτη αλλά δεν παρενέβη, μπορεί να ευθύνεται πλήρως. Το δικαστήριο ζητεί επανάληψη της συζήτησης και περαιτέρω αποδείξεις, κυρίως από την τράπεζα, που έχει πρόσβαση στα σχετικά τεχνικά στοιχεία.