Δικαστήριο (Πολιτικό/Ποινικό): Ποινικό
Διατάξεις: 
Χρόνος τέλεσης πράξης:
Αποτέλεσμα (αθώος, ένοχος): Ένοχος
Σκεπτικό: Καταδίκη για νομιμοποίηση εσόδων από εγκληματική δραστηριότητα κατ’ επάγγελμα. Τραπεζική απάτη με ηλεκτρονικά μέσα ως βασικό έγκλημα. Τόπος τέλεσης της απάτης οι ΗΠΑ. 
Πραγματικά περιστατικά: Παράνομη ηλεκτρονική εντολή μεταφοράς χρημάτων (έμβασμα) από τρίτο (μη πραγματικό δικαιούχο λογαριασμού Τραπέζης του εξωτερικού) σε λογαριασμό του (δράστης - νόμιμος εκπρόσωπος εταιρείας) στην Ελλάδα. Ποινική Δικονομία.
Παρέμβαση τρίτου - μη διαδίκου και δικαιούχου των χρημάτων, ήτοι του αντικειμένου του εγκλήματος. Παράσταση πολιτικής αγωγής από την Τράπεζα του εξωτερικού για χρηματική ικανοποίηση λόγω ηθικής βλάβης. Επιδίκαση χρηματικής ικανοποίησης στην πολιτικώς ενάγουσα. Παρέμβαση τρίτου, και δη ασφαλιστικής εταιρείας (παροχή ασφάλειας στην Τράπεζα του εξωτερικού, μεταξύ άλλων, της αστικής ευθύνης της Τραπέζης απέναντι στους καταθέτες της από την ηλεκτρονική μεταφορά εμβασμάτων τους σε τρίτα φυσικά ή νομικά πρόσωπα) ως κυρίας και δικαιούχου των χρημάτων του βασικού εγκλήματος της απάτης. Αποζημίωση των πελατών της Τραπέζης από την Τράπεζα και, εν συνεχεία, λήψη του ποσού αυτού από την ασφαλιστική εταιρεία. Ασφαλιστική υποκατάσταση, και δη υποκατάσταση της ασφαλιστικής εταιρείας στα δικαιώματα και στις υποχρεώσεις της Τράπεζας. Αίτημα του τρίτου περί άρσεως της δεσμεύσεως του τραπεζικού λογαριασμού και απόδοσης των δεσμευθέντων χρημάτων. Δέχεται την παρέμβαση της ασφαλιστικής εταιρείας. Διατάσσει την άρση της δέσμευσης από το λογαριασμό και την απόδοση του ποσού στην παρεμβαίνουσα εταιρεία. Ισχυρισμοί αυτοτελείς κατηγορουμένου. Ισχυρισμός περί άρσεως του αξιοποίνου, ελλείψει ασκήσεως ποινικής διώξεως στην Αμερική εντός της νόμιμης προθεσμίας των 3 ετών. Απορριπτέος ο αυτοτελής ισχυρισμός, αφού οι διατάξεις περί προθεσμίας ασκήσεως της ποινικής διώξεως, σύμφωνα με το Ελληνικό Ινστιτούτο Διεθνούς και Αλλοδαπού Δικαίου, δεν εφαρμόζονται ενόσω ο δράστης διαφεύγει της συλλήψεως. Επιβολή ποινής καθείρξεως 10 ετών και αποστέρηση των πολιτικών δικαιωμάτων για 3 χρόνια. Διατάσσει την ισόβια απέλαση από τη χώρα μετά την οριστική έκτιση της ποινής. Μη ανασταλτικό αποτέλεσμα εφέσεως του κατηγορουμένου.