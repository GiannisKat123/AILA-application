Δικαστήριο (Πολιτικό/Ποινικό): Πολιτικό
Διατάξεις: 
Χρόνος τέλεσης πράξης:
Αποτέλεσμα (αθώος, ένοχος): Απορρίπτει αγωγή.
Σκεπτικό: 
Πραγματικά περιστατικά: Η
ενάγουσα τηρεί στην εναγόμενη τράπεζα τον υπ` αριθμ.......................καταθετικό λογαριασμό. Κατόπιν της από 9.1.2019 αίτησης - σύμβασης, η ενάγουσα έγινε συνδρομήτρια των εναλλακτικών δικτύων εξυπηρέτησης, που παρέχει η εναγόμενη τράπεζα, μέσω της ηλεκτρονικής τραπεζικής (.........................). Στην άνω αίτηση, η ενάγουσα, δήλωσε ότι το κινητό της τηλέφωνο (με αριθμό .................) θα χρησιμοποιείται από την εναγόμενη, για την αποστολή πρόσθετων κωδικών ασφαλείας για την έγκριση των εκάστοτε συναλλαγών της, μέσω του .......................... Σημειώνεται ότι η ενάγουσα έλαβε τον κωδικό συνδρομητή.................., έχοντας πλέον τη δυνατότητα των συναλλαγών, χωρίς τη φυσική της παρουσία, σε καταστήματα της εναγομένης, από σταθερές ή κινητές συσκευές (ηλεκτρονικούς υπολογιστές, smartphone, tablet), η οποία συμπληρώνοντας το όνομα χρήστη
(user name) και τον κωδικό ασφαλείας ( password), εισέρχεται στην προσωπική της καρτέλα. Όσον αφορά τους τρόπους ταυτοποίησης, αυτοί συμφωνήθηκαν μεταξύ των διαδίκων και εξειδικεύονται ανάλογα με τον τρόπο διενέργειας της πληρωμής. Πιο συγκεκριμένα, η ενάγουσα είχε εγκαταστήσει στο κινητό της την εφαρμογή ...................................... Σύμφωνα με τους όρους της άνω σύμβασης μεταξύ των διαδίκων, η εναγόμενη τράπεζα (προκειμένου να διασφαλίζει την προστασία των πελατών της στη χρήση αυτής της εφαρμογής), απαιτεί τρία στάδια ταυτοποίησης: 1) την εισαγωγή στην εφαρμογή .........................., των προσωπικών κωδικών του πελάτη (user name και password), 2) την εισαγωγή εξαψήφιου κωδικού (...................) που αποστέλλεται με μήνυμα (sms) στο κινητό που έχει δηλώσει ο πελάτης, για να ολοκληρωθεί η είσοδος στο ............................. και 3) εισαγωγή νέου εξαψήφιου κωδικού (.................) που αποστέλλεται με νέο μήνυμα (sms) στο κινητό που έχει δηλώσει ο πελάτης, για να ταυτοποιηθεί η συσκευή που έχει εγκατασταθεί η άνω εφαρμογή (συνήθως το κινητό τηλέφωνο). Περαιτέρω προέκυψε ότι στις 4.10.2021 και ώρα 00:07, η ενάγουσα, έλαβε ένα γραπτό μήνυμα (sms) στο κινητό τηλέφωνο της (με αριθμό με το εξής περιεχόμενο «.................................», ήτοι «..........: μία πληρωμή επιχειρήθηκε από καινούρια συσκευή. Αν δεν είστε εσείς, επισκεφθείτε...», αναφέροντας τον παραπάνω σύνδεσμο. Όπως συνομολογεί στην αγωγή της, ακολούθησε το σύνδεσμο (link) που της εστάλη με μήνυμα στο κινητό τηλέφωνο της και εισήγαγε στην (ψεύτικη) σελίδα που ανακατευθύνθηκε, τα στοιχεία που χρησιμοποιεί για να εισέλθει στην, ................... [δηλαδή το όνομα χρήστη (user name) και τον κωδικό ασφαλείας ( password)]. Έτσι οι δράστες απέκτησαν τα προσωπικά στοιχεία της ενάγουσας και στη συνέχεια τα καταχώρησαν στην εφαρμογή ........................... που είχαν εγκαταστήσει στο δικό τους κινητό, Ακολούθως για
την ολοκλήρωση του δευτέρου σταδίου της διαδικασίας, όπως περιγράφηκε πιο πάνω, η εναγόμενη τράπεζα απέστειλε την ανωτέρω ημερομηνία και ώρα 00:14, στο κινητό τηλέφωνο της ενάγουσας, με μήνυμα (sms), τον κωδικό ασφαλείας με περιεχόμενο « .................................`». Στη συνέχεια η εναγόμενη απέστειλε ώρα 00:17, με μήνυμα (sms) στο κινητό της ενάγουσας, τον κωδικό ασφαλείας ..................με περιεχόμενο «.........................................», προκειμένου να ολοκληρωθεί το τρίτο στάδιο ταυτοποίησης. Σημειώνεται ότι η εναγόμενη έστειλε στο κινητό τηλέφωνο της ενάγουσας ένα ακόμη μήνυμα, ώρα 00:15 και συγκεκριμένα το «..........................», το οποίο δεν χρησιμοποιήθηκε (ίσως γιατί εισήχθη από την ενάγουσα λανθασμένα). Στη συνέχεια αποδείχθηκε ότι οι άγνωστοι δράστες χρέωσαν το λογαριασμό της ενάγουσας με μεταφορά συνολικού ποσού 2.800,00 ευρώ και ισόποση πίστωση σε τραπεζικό λογαριασμό που τηρείται ομοίως στην εναγόμενη τράπεζα, με δικαιούχο την .............Η ενάγουσα επικοινώνησε με την εναγόμενη, υποβάλλοντας αίτηση αμφισβήτησης των άνω συναλλαγών και συγχρόνως υπέβαλε μήνυση κατά παντός υπευθύνου, για τα αδικήματα της απάτης και της υπεξαίρεσης. Η εναγόμενη κλείδωσε τη συνδρομή της ενάγουσας και της έδωσε νέους κωδικούς, ενώ την προειδοποίησε να μην χρησιμοποιήσει την άνω εφαρμογή μέσω του κινητού τηλεφώνου της, εάν δεν προβεί σε σάρωση του με ενημερωμένο antivirius/antispyware/antimalware λογισμικό και επιπλέον δέσμευσε τον λογαριασμό που μεταφέρθηκαν τα χρήματα της, ο οποίος όπως προαναφέρθηκε ανήκει στην ..................και η οποία δήλωσε ότι έπεσε και η ίδια θύμα ηλεκτρονικής απάτης, χρησιμοποιούμενη από τους παραπάνω δράστες ως παρένθετο πρόσωπο. Περαιτέρω προέκυψε ότι η ως άνω .............................συναίνεσε στην επιστροφή προς την ενάγουσα, του ποσού των 239,54 ευρώ, που παρέμεινε στο λογαριασμό της (ως τμήμα του ανωτέρω ποσού των 2.800,00 ευρώ), ενώ η ενάγουσα με υπεύθυνη δήλωση της, δήλωσε ότι μετά την πίστωση του λογαριασμού της με το ποσό των 239,54 ευρώ, δεν διατηρεί άλλη απαίτηση εναντίον της εναγομένης, με αφορμή το παραπάνω ιστορικό. Από τα παραπάνω αποδειχθέντα, προέκυψε ότι η ενάγουσα
εισήλθε στην απατηλή σελίδα, καταχωρώντας το user name και το password της και στη συνέχεια τους κωδικούς ....., που εστάλησαν στο κινητό της, από την εναγόμενη τράπεζα. Όσον αφορά την εναγόμενη, προέκυψε ότι μέσω της ιστοσελίδας της ......................, μέσω της σελίδας εισόδου στο ................ και με μηνύματα προς τους
συνδρομητές της, ενημερώνει λεπτομερώς τους τελευταίους, για τους κινδύνους υποκλοπής κωδικών και τα μέτρα προστασίας που πρέπει να λαμβάνουν, ενώ τους ενημερώνει με ειδική ανακοίνωση για το ηλεκτρονικό ψάρεμα (phishing). Για το λόγο αυτό πρέπει να απορριφθεί ως αβάσιμος ο ισχυρισμός της ενάγουσας ότι οι δράστες χρησιμοποίησαν κωδικούς μίας χρήσης ......, παραβιάζοντας τα συστήματα ασφαλείας της εναγομένης.
Συνεπώς και εφόσον η εναγόμενη προέβη σε ταυτοποίηση του προσώπου της ενάγουσας, αλλά και σε ταυτοποίηση του κινητού τηλεφώνου της, χωρίς να προκύψει ότι έλαβε χώρα παραβίαση των ηλεκτρονικών συστημάτων της εναγόμενης, η τελευταία δεν βαρύνεται με υπαιτιότητα για τη ζημία της ενάγουσας από την μεταφορά χρημάτων σε λογαριασμό αγνώστου προσώπου, ούτε ευθύνεται για την αποκατάσταση της ζημίας αυτής. Με τα δεδομένα αυτά πρέπει η αγωγή απορρίφθηκε ως ουσία αβάσιμη.