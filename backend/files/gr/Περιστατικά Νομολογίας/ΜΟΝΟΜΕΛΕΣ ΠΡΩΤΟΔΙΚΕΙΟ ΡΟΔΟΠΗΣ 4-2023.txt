Δικαστήριο (Πολιτικό/Ποινικό): πολιτικό
Διατάξεις: Ν. 4537/2018.
Χρόνος τέλεσης πράξης:
Αποτέλεσμα (αθώος, ένοχος):
Σκεπτικό: ΔΕΧΕΤΑΙ ΕΝ ΜΕΡΕΙ την αγωγή. ΑΝΑΓΝΩΡΙΖΕΙ την υποχρέωση της εναγομένης (α.) να καταβάλει στους ενάγοντες εις ολόκληρον το ποσό των οκτώ χιλιάδων οκτακόσιων ενενήντα (8.890) ευρώ, νομιμοτόκως από την 2 Δεκεμβρίου 2021 και (β.) να καταβάλει σε έκαστο των εναγόντων το ποσό των πεντακοσίων (500) ευρώ νομιμοτόκως από την επίδοση της αγωγής.
Πραγματικά περιστατικά: οι ενάγοντες ισχυρίζονται ότι είναι συνδικαιούχοι σε λογαριασμό ταμιευτηρίου που τηρείται από την εναγομένη ότι άγνωστοι δράστες απέκτησαν μέσω διαδικτύου πρόσβαση στον ανωτέρω λογαριασμό χωρίς ωστόσο οι ίδιοι οι ενάγοντες να έχουν κάποια πλημμέλεια ως προς την φύλαξη των κωδικών ή ως προς την αποκάλυψη των μοναδικών κωδικών συναλλαγής (ΟΤΡ) ότι για την πρόσβαση που απέκτησαν οι άγνωστοι δράστες στο λογαριασμό ταμιευτηρίου ευθύνεται η εναγομένη, η οποία υπαιτίως παραβίασε τις υποχρεώσεις προστασίας που υπέχει έναντι των εναγόντων ότι με ενέργειες των αγνώστων δραστών έγιναν σταδιακές μεταφορές χρηματικών ποσών, ώστε εντός λίγων λεπτών ο ανωτέρω λογαριασμός ταμιευτηρίου να απομειωθεί κατά το ποσό των 10.120 ευρώ ότι οι ίδιοι ενημέρωσαν αρμοδίως την εναγομένη για τις ανωτέρω πράξεις, πλην όμως η εναγομένη καθυστέρησε υπαιτίως για τις απαιτούμενες ενέργειες ότι η εναγομένη αρνείται την οποιαδήποτε ευθύνη της και την απόδοση του ανωτέρω χρηματικού ποσού.