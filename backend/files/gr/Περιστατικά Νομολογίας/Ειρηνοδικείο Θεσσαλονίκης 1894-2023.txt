Δικαστήριο (Πολιτικό/Ποινικό): Πολιτικό
Διατάξεις: 
Χρόνος τέλεσης πράξης:
Αποτέλεσμα (αθώος, ένοχος):
Σκεπτικό: 
Πραγματικά περιστατικά: Ο ενάγων, τηρεί στην εναγόμενη τραπεζική ανώνυμη εταιρία τη με αρ. ............ πιστωτική κάρτα .......... Δυνάμει της από 19/7/2015 με αρ. ......... αίτησης εναλλακτικών δικτύων που υπέβαλε σε κατάστημα της εναγομένης του χορηγήθηκε πρόσβαση στο σύστημα ηλεκτρονικής τραπεζικής εξυπηρέτησης (e-banking), προκειμένου να διενεργεί τραπεζικές συναλλαγές (χρέωση, πίστωση, ενημέρωση, πληρωμή) από απόσταση. Στις 30/11/2020 ο ενάγων έπεσε θύμα ηλεκτρονικής απάτης μέσω της μεθόδου «phising», με βάση την οποία άγνωστος δράστης κατάφερε να αποσπάσει από την ανωτέρω πιστωτική του κάρτα συνολικό ποσό 3.121,75€. Ειδικότερα, ο ενάγων στη 1:35 μ.μ. της 29/11/2020 έλαβε ένα email από τον αποστολέα ...... με διεύθυνση ........, που τον ενημέρωνε ότι λόγω επικείμενης αλλαγής του συστήματος έπρεπε να επαληθευτεί ο αριθμός του κινητού τηλεφώνου που ήταν συνδεδεμένο με την πιστωτική κάρτα, τον καλούσε δε να ολοκληρώσει τη σχετική διαδικασία εντός των επόμενων 24 ωρών ακολουθώντας έναν σύνδεσμο (link) που τιτλοφορούνταν ........ διαφορετικά ο λογαριασμός του θα κλειδωνόταν για λόγους ασφαλείας. Ο ενάγων ανέγνωσε το παραπάνω email το μεσημέρι της 30ης Νοεμβρίου 2020 και πιστεύοντας ότι προήρχετο από την εναγομένη, ακολούθησε τις οδηγίες και κατευθύνθηκε μέσω του παραπάνω συνδέσμου σε μια ιστοσελίδα που ήταν πανομοιότυπη (κλώνος) με αυτή της εναγόμενης. Στη σελίδα αυτή του ζητήθηκε να πληκτρολογήσει τον εξαψήφιο κωδικό ασφαλείας (.........) που του είχε μόλις (ώρα 15:41 μ.μ) σταλεί στο κινητό του τηλέφωνο από την εναγομένη, με την επισήμανση ότι αποτελούσε κωδικό ενεργοποίησης της ........ κάρτας του στο ......... τον οποίον και εισήγαγε.
Ακολούθως ο ενάγων έλαβε, κατά τα λεγάμενα του, νέο μήνυμα ηλεκτρονικής αλληλογραφίας (δεν προσκομίζεται), με το οποίο του ζητήθηκε η εισαγωγή των στοιχείων της ως άνω πιστωτικής του κάρτας κι ειδικότερα το όνομα του δικαιούχου κι ο αριθμός της, και όχι το PIN, τα οποία κι επίσης εισήγαγε πεπεισμένος ότι βρισκόταν εντός του διαδικτυακού περιβάλλοντος της εναγομένης. Στη συνέχεια και ώρα 15:47 μ.μ εστάλη στο κινητό του τηλέφωνο από την εναγομένη μήνυμα ίδιου ακριβώς περιεχομένου με εκείνο που είχε λάβει στις 15:41 μ.μ, ενώ στις 15:50 μ.μ έλαβε μήνυμα ότι η ενεργοποίηση της ......... κάρτας του στο ....... είχε ολοκληρωθεί. Μόλις ο ενάγων ανέγνωσε αυτό προβληματίστηκε ότι ίσως κάτι να μην πήγαινε καλά, και κάλεσε άμεσα (ώρα 16:41 μ.μ) στο τηλεφωνικό κέντρο της εναγόμενης προκειμένου να τους ενημερώσει σχετικά. Εκεί οι υπάλληλοι, με τους οποίους συνδέθηκε τελικά στις 17:04 μ.μ λόγω φόρτου του τηλεφωνικού κέντρου, του συνέστησαν να προβεί στη διαγραφή των σχετικών μηνυμάτων ηλεκτρονικής αλληλογραφίας, στην ακύρωση της πιστωτικής του κάρτας, στην αλλαγή των κωδικών πρόσβασης στην υπηρεσία και σε υποβολή αίτησης αμφισβήτησης των διενεργηθεισών συναλλαγών. Την εν λόγω αίτηση απέστειλε ηλεκτρονικά ο ενάγων στην εναγομένη αμφισβητώντας τις αναλυτικά αναφερόμενες σε αυτό συναλλαγές συνολικού ύψους 3.121,75€, οι οποίες και διενεργήθηκαν την 30.11.2020 κατά το χρονικό διάστημα 16:37:45- 16:43:34 μ.μ. για το λόγο ότι δεν τις είχε πραγματοποιήσει ο ίδιος ούτε είχε εξουσιοδοτήσει άλλο άτομο να τις πραγματοποιήσει. 0 ενάγων αμφισβήτησε ειδικότερα τις κάτωθι συναλλαγές, όπως
αυτές αποδεικνύονται από τα στοιχεία κινήσεων της επίδικης πιστωτικής κάρτας κατά το προαναφερόμενο χρονικό διάστημα: α) συναλλαγή με αρ. ......... ύψους 150,62€ διενεργηθείσα στις 30/11/2020 και ώρα 4:43:34 μ.μ, β) συναλλαγή με αρ. ........ ύψους 293,20€ διενεργηθείσα στις 30/11/2020 και ώρα 4:42:40 μ.μ, γ) συναλλαγή με αρ. ............ ύψους 295,21€ διενεργηθείσα στις 30/11/2020 και ώρα 4:42:10 μ.μ, δ) συναλλαγή με αρ. .......... ύψους 299,22€ διενεργηθείσα στις 30/11/2020 και ώρα 4:41:31 μ.μ, ε) συναλλαγή με αρ. ........ ύψους 297,21€ διενεργηθείσα στις 30/11/2020 και ώρα 4:41:01 μ.μ, στ) συναλλαγή με αρ. ........ ύψους 299,22€ διενεργηθείσα στις 30/11/2020 και ώρα 4:40:27 μ.μ, ζ) συναλλαγή με αρ. ....... ύψους 299,22€ διενεργηθείσα στις 30/11/2020 και ώρα 4:39:55 μ.μ, η) συναλλαγή με αρ. ...... ύψους 299,22€ διενεργηθείσα σπς 30/11/2020 και ώρα 4:39:22 μ.μ, θ) συναλλαγή με αρ. ......... ύψους 297,22€ διενεργηθείσα στις 30/11/2020 και ώρα 4:38:52 μ.μ, ι) συναλλαγή με αρ. ......... ύψους 295,21€ διενεργηθείσα στις 30/11/2020 και ώρα 4:38:17 μ.μ και ια) συναλλαγή με αρ. ......... ύψους 296,21€ διενεργηθείσα στις 30/11/2020 και ώρα 4:37:45 μ.μ. Με την από 21/12/2020 απαντητική της επιστολή η εναγόμενη αρνήθηκε να αναλάβει το κόστος των ανωτέρω διενεργηθεισών συναλλαγών επιρρίπτοντας τη συνολική ευθύνη στον ενάγοντα για τη διαρροή των στοιχείων της κάρτας του και του μυστικού κωδικού ασφαλείας στην απατηλή σελίδα. 0 ενάγων αρνούμενος ολοκληρωτικά τη δική του υπαιτιότητα για τις διενεργηθείσες συναλλαγές όχλησε επανειλημμένως την εναγομένη, τόσο τηλεφωνικώς όσο και μέσω μηνυμάτων ηλεκτρονικής αλληλογραφίας (βλ. τα από 15/1/2021 και 11/02/2021 e-mails), ενώ στις 2/3/2021 απέστειλε ηλεκτρονικά στην διεύθυνση ηλεκτρονικής αλληλογραφίας του Συνηγόρου του Καταναλωτή την από 1/03/2021 αναφορά του, εξιστορώντας τα γεγονότα κι αιτούμενος από την Ανωτέρω Ανεξάρτητη Αρχή να μεσολαβήσει με σκοπό τη διαγραφή της επίδικης οφειλής που είχε σχηματιστεί εις βάρος του. Με την υπ` αρ.
πρωτ. ...../27.04.2021 επιστολή της η ανωτέρω Ανεξάρτητη Αρχή ενημέρωσε τον
ενάγοντα ότι η επίδικη υπόθεση διαφεύγει του διαμεσολαβητικού της ρόλου για το
λόγο αυτό κι ετέθη στο αρχείο. Εν συνεχεία ο ενάγων απέστειλε στην εναγομένη στις
5/3/2021, την από 4/3/2021 εξώδικη δήλωσή του, καλώντας την εντός δύο ημερών
να προβεί στην ολοσχερή διαγραφή της οφειλής που είχε σχηματιστεί αναίτια εις
βάρος του, ύψους 3.121,75€, και να δώσει άμεσα εντολή στους εκπροσώπους
συνεργαζόμενης με την ίδια εισπρακτικής εταιρείας να τον οχλούν για την επίδικη
υπόθεση. Η εναγομένη απέστειλε στον ενάγοντα στις 20/04/2021 μήνυμα στο κινητό
του τηλέφωνο ενημερώνοντας τον ότι η υπόθεσή του παρέμενε υπό επεξεργασία
εξαιτίας χρονοβόρων λειτουργικών απαιτήσεων, ενώ στις 23/04/2021 μέσω μηνύματος ηλεκτρονικής αλληλογραφίας τον πληροφόρησε ότι λαμβάνοντας υπόψη την αγαστή μεταξύ τους συνεργασία και την από μέρους του προσπάθεια ενημέρωσής της επανεξέτασε την υπόθεσή του κι αποφάσισε την απόδοση σε εκείνον των ποσών των συναλλαγών που πραγματοποιήθηκαν κατόπιν της επικοινωνίας του με τους εκπροσώπους της στις 30/11/2020 και ώρα 16:41 μ.μ, συνολικού ύψους 1.038,25€, κι ειδικότερα τις κάτωθι: α) συναλλαγή ύψους 150,62€ διενεργηθείσα στις 30/11/2020 στις 16:43, β) συναλλαγή ύψους 295,21€ διενεργηθείσα στις 30/11/2020 στις 16:42, γ) συναλλαγή ύψους 293,20€ διενεργηθείσα στις 30/11/2020 στις 16:42, και δ) συναλλαγή ύψους 299,22€ διενεργηθείσα στις 30/11/2020 στις 16:41. Πέραν αυτών η εναγόμενη αρνήθηκε να αποδώσει στον ενάγοντα το ποσό των λοιπών διενεργηθεισών την 30/11/2020 συναλλαγών συνολικού ύψους μετά τόκων 2.376,08€ (και όχι 2.376,48€ που αναφέρει εσφαλμένα ο ενάγων στην αγωγή του), το οποίο ο ενάγων εξόφλησε τελικά
ολοσχερώς καταβάλλοντας στην εναγομένη στις 7/06/2021 το ποσό των 2.342,77€
και στις 15/06/2021 το ποσό των 33,31€ (βλ. σχετικές αποδείξεις κατάθεσης).