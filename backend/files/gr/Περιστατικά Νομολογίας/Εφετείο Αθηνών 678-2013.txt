Δικαστήριο (Πολιτικό/Ποινικό): ποινικό
Διατάξεις: 
Χρόνος τέλεσης πράξης:
Αποτέλεσμα (αθώος, ένοχος): ένοχος
Σκεπτικό: ΚΗΡΥΣΣΕΙ τον κατηγορούμενο ένοχο του ότι: Στην Αθήνα, μεταξύ του χρονικού διαστήματος από 25.7.2005 έως 26.7.2005, από κερδοσκοπία και με σκοπό να συγκαλύψει την αληθή προέλευση και να παράσχει συνδρομή σε πρόσωπο που ενέχεται σε εγκληματική δραστηριότητα με πρόθεση απέκρυψε οποιαδήποτε περιουσία και κατέστη οπωσδήποτε δικαιούχος αυτής, που προέρχεται από την προαναφερόμενη δραστηριότητα, δηλαδή της απάτης δι` επηρεασμού στοιχείων υπολογιστή, εκ της οποίας η προξενηθείσα ζημία είναι ιδιαίτερα μεγάλη, του υπαιτίου διαπράττοντας απάτες κατ` επάγγελμα και των περιστάσεων υπό των οποίων έγινε η πράξη αυτή μαρτυρούντων ότι είναι ιδιαίτερα επικίνδυνος. Ασκεί δραστηριότητες νομιμοποίησης εσόδων από εγκληματική δραστηριότητα κατ` επάγγελμα και είναι ιδιαίτερα επικίνδυνος.
Πραγματικά περιστατικά: Άγνωστο άτομο, χρησιμοποιώντας τεχνικές κοινωνικής μηχανικής και στοιχεία που είχε υποκλέψει (password, στοιχεία διαβατηρίου κ.ά.), προσποιήθηκε τηλεφωνικά ότι ήταν ο νόμιμος δικαιούχος τραπεζικού λογαριασμού και κατάφερε να αλλάξει τον καταχωρημένο αριθμό τηλεφώνου, να αποκτήσει πρόσβαση στον λογαριασμό και να μεταφέρει παράνομα το ποσό των 427.620 δολαρίων ΗΠΑ προς λογαριασμό στην Ελλάδα. Η μεταφορά πραγματοποιήθηκε μέσω email, με χρήση του online τραπεζικού συστήματος. Το πραγματικό ζεύγος δικαιούχων του λογαριασμού ουδέποτε είχε ζητήσει μεταφορά χρημάτων, αλλαγή τηλεφώνου ή αλλαγή κωδικών πρόσβασης. Το πρόσωπο που παρέλαβε τα χρήματα και η εταιρεία του, ενώ γνώριζαν την εγκληματική προέλευση των χρημάτων, προέβησαν στη συγκάλυψή τους, αποκρύπτοντάς τα στον εταιρικό λογαριασμό. Επιπλέον, το άγνωστο άτομο επιχείρησε και άλλες παρόμοιες μεταφορές χρημάτων (π.χ. 125.000 δολ. σε Τέξας, 321.650 δολ. στην Ιαπωνία), επιδεικνύοντας επαναλαμβανόμενη, οργανωμένη και επαγγελματική δραστηριότητα. Το δικαστήριο θεώρησε τη δράση του ιδιαίτερα επικίνδυνη και αντικοινωνική, με στοιχεία που δείχνουν σταθερή ροπή στην τέλεση παρόμοιων εγκλημάτων. Υπήρχε δε και προηγούμενη υποδομή για τη διάπραξη της απάτης, όπως λογαριασμός σε εταιρεία στις Σεϋχέλλες, χρήση ψευδούς διεύθυνσης, εντολές μέσω φαξ και αλληλογραφία με εικονικά στοιχεία. 

Νομικός χαρακτηρισμός: Απάτη κατ’ επάγγελμα και κατ’ εξακολούθηση, Χρήση πλαστών/υποκλαπεισών ταυτοποιητικών στοιχείων, Ξέπλυμα χρήματος, Συνδρομή σε εγκληματική δραστηριότητα με σκοπό τον προσπορισμό περιουσιακού οφέλους