Δικαστήριο (Πολιτικό/Ποινικό): Πολιτικό
Διατάξεις: οδηγία 2015/366, Νόμος 4537/2018
Χρόνος τέλεσης πράξης: 31.08.2022
Αποτέλεσμα (αθώος, ένοχος): Δέχεται εν μέρει την αγωγή. 
Σκεπτικό: το Ειρηνοδικείο Αθηνών υποχρέωσε την τράπεζα να επιστρέψει το ποσό που αφαιρέθηκε από τον λογαριασμό των ενάγοντων και να καταβάλει επιπλέον αποζημίωση για την ηθική βλάβη που υπέστησαν.
Πραγματικά περιστατικά: Η υπόθεση αφορά ενάγοντες που έπεσαν θύματα ηλεκτρονικής απάτης μέσω phishing, με αποτέλεσμα την αφαίρεση χρημάτων από τον τραπεζικό τους λογαριασμό. Οι ενάγοντες ισχυρίστηκαν ότι η τράπεζα δεν έλαβε τα απαραίτητα μέτρα ασφαλείας για την προστασία των λογαριασμών τους και ζήτησαν αποζημίωση για την οικονομική ζημία και την ηθική βλάβη που υπέστησαν. Το δικαστήριο έκρινε ότι η τράπεζα φέρει ευθύνη για την απώλεια των χρημάτων, καθώς δεν απέδειξε ότι οι συναλλαγές είχαν εξουσιοδοτηθεί από τους ενάγοντες. Επιπλέον, το δικαστήριο αναγνώρισε ότι η άρνηση της τράπεζας να επιστρέψει τα χρήματα συνιστά προσβολή της προσωπικότητας των ενάγοντων, καθώς υπονομεύει την εμπιστοσύνη και την ασφάλεια που πρέπει να παρέχει η τράπεζα στους πελάτες της.