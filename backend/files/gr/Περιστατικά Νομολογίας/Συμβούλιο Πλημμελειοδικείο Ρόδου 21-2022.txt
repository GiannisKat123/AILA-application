Δικαστήριο (Πολιτικό/Ποινικό): Ποινικό 
Διατάξεις: άρθρου 42 παρ. 1, 2, 3 και 7 Ν. 4557/2018
Χρόνος τέλεσης πράξης:
Αποτέλεσμα (αθώος, ένοχος):
Σκεπτικό: Υποχρέωση του παρόχου παροχής υπηρεσιών πληρωμής, όπως οι τράπεζες, προς ενημέρωση του αντισυμβαλλόμενου πελάτη τους μετά την λήψη σχετικής εντολής για διενέργεια πληρωμής επ ονόματι του. Περιεχόμενο της άνω ενημέρωσης κατά το στάδιο λήψης εντολής προς πληρωμή αλλά κατά την εκτέλεση της. Όροι ευθύνης του παρόχου για αποζημίωση επί μη εκτέλεσης, εσφαλμένης ή καθυστερημένης αντίστοιχα εκτέλεσης πράξεων πληρωμής. Ιδίως επί μη εγκεκριμένης ή εσφαλμένης πληρωμής απαιτείται ο χρήστης να ενημερώσει εντός ορισμένης προθεσμίας τον πάροχο μόλις αντιληφθεί την αντίστοιχη συναλλαγή. Οι διατάξεις του Ν. 4357/2018 θεσπίζουν αναγκαστικού δικαίου ρυθμίσεις υπέρ των χρηστών υπηρεσιών πληρωμών και δεν μπορούν να τροποποιηθούν συμβατικά σε βάρος αλλά μόνο προς όφελος των πελατών τους. Μέσα άμυνας των παρόχων υπηρεσιών πληρωμής για την απαλλαγή τους από την ευθύνη. Κατανομή βάρους αποδείξεως μεταξύ των μερών. Η αυτή ευθύνη των τραπεζών μπορεί να εδράζει και στον Ν. 2251/1994 καθώς ως παρέχουσες υπηρεσίες στο κοινό αποτελούν προμηθευτές. Προϋποθέσεις ευθύνης προμηθευτή κατά το άνω νομοθέτημα. Κατανομή βάρους αποδείξεως μεταξύ των διαδίκων προς απόδειξη ευθύνης αποζημίωσης κατά Ν. 2251/1994. Όροι συρροής ενδοσυμβατικής και αδικοπρακτικής ευθύνης προς αποζημίωση. Δέχεται εν μέρει αγωγή.
Πραγματικά περιστατικά: Την 01/09/2021 άγνωστος δράστης από την ηλεκτρονική διεύθυνση «...............», της απέστειλε μήνυμα ηλεκτρονικού ταχυδρομείου, στο οποίο της ανέφερε ότι θα πρέπει για λόγους ασφαλείας να επιβεβαιώσει τον λογαριασμό της στην τράπεζα ....... Μη αντιλαμβανόμενη ότι πρόκειται για απάτη, ακολούθησε τον συνημμένο υπερσύνδεσμο, εισήγαγε τα προσωπικά της στοιχεία, με αποτέλεσμα άγνωστος δράστης να υποκλέψει τους κωδικούς ηλεκτρονικής τραπεζικής της και να πραγματοποιήσει μία μεταφορά συνολικής αξίας 7.000,00 ευρώ προς τον υπ` αριθμ. λογαριασμό ................ λογαριασμό της τράπεζας ......... Γ) Δικαιούχος του ανωτέρω λογαριασμού είναι η ......... γεν. 16/05/1995 στο Δήμο ........., κάτοικος .............., με ΑΔΤ .................... εκδοθέν την 02/10/2009 από Τ.Α .............. και ΑΦΜ ............. ΔΟΥ ................... Δ) Το Εγκληματικό προϊόν που φέρεται να προέκυψε
από την ως άνω εγκληματική δραστηριότητα ανέρχεται στο συνολικό ποσό των επτά χιλιάδων ευρώ (7.000,00€). Κατόπιν των ανωτέρω δημιουργούνται σοβαρές υπόνοιες ότι το ανωτέρω εγκληματικό προϊόν που μεταφέρθηκε στον ως άνω τραπεζικό λογαριασμό, η προαναφερόμενη το ιδιοποιήθηκε παρανόμως και στη συνέχεια το ανέμειξε με άλλα νομίμως κατεχόμενα απ` αυτήν περιουσιακά στοιχεία, το χρησιμοποίησε στις εν γένει οικονομικές δραστηριότητές της σκοπεύοντας στη νομιμοποίησή του, συγκαλύπτοντας έτσι την αληθή προέλευσή του και το απέκρυψε, με αποτέλεσμα να μη καθίσταται δυνατή η δέσμευσή του. Επομένως, προκύπτουν βάσιμες υπόνοιες ότι η προαναφερόμενη τέλεσε πλέον του βασικού αδικήματος και την αξιόποινη πράξη της «Νομιμοποίησης Εσόδων από Εγκληματικές Δραστηριότητες» (άρθρο 2 §1 α` , δ` του Ν. 4557/2018, σε συνδυασμό με το άρθρο 4 περ. ζ` του αυτού νόμου όπως ισχύουν, καθώς και με το άρθρο 39 παρ. 1 περ. α`
& γ` του ιδίου νόμου 4557/2018.). Επειδή, υπάρχουν σοβαρές υπόνοιες ότι ο τραπεζικός λογαριασμός με αρίθμ. .......... που τηρείται στην Τράπεζα ....................., δικαιούχος του οποίου είναι ..... (ΑΦΜ ....................) περιέχει μέρος χρηματικού ποσού από την ως άνω εγκληματική δραστηριότητα που τοποθετήθηκε πίσω από το
τραπεζικό απόρρητο με σκοπό την απόκρυψη της αληθούς προέλευσής του και τελικά τη νομιμοποίηση του. Επειδή, στην προκειμένη περίπτωση, έχει βρεθεί μέρος του εγκληματικού προϊόντος ενώ το υπόλοιπο εγκληματικό προϊόν δεν έχει βρεθεί στο σύνολό του, συντρέχει δε νόμιμος λόγος και κατεπείγουσα περίπτωση απαγορεύσεως της εκποιήσεως ή με οποιοδήποτε άλλο τρόπο μεταβιβάσεως των κάτωθι περιουσιακών του στοιχείων, δεδομένου ότι υπόκεινται σε κατάσχεση και δήμευση σύμφωνα με τα άρθρα 40 και 42 του Ν. 4557/2018 όπως αυτά ισχύουν.