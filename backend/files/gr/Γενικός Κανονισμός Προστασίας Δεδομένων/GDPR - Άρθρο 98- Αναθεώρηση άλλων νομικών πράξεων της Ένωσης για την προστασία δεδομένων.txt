Η Επιτροπή υποβάλλει, εφόσον ενδείκνυται, νομοθετικές προτάσεις με σκοπό την τροποποίηση άλλων νομικών πράξεων της Ένωσης σχετικά με την προστασία των δεδομένων προσωπικού χαρακτήρα, ώστε να διασφαλιστεί η ομοιόμορφη και συνεπής προστασία των φυσικών προσώπων όσον αφορά την επεξεργασία. Αυτό αφορά ιδίως τους κανόνες που σχετίζονται με την προστασία των φυσικών προσώπων όσον αφορά την επεξεργασία από τα θεσμικά όργανα, τους οργανισμούς, τα γραφεία και τις υπηρεσίες της Ένωσης, καθώς και την ελεύθερη κυκλοφορία των δεδομένων αυτών.
